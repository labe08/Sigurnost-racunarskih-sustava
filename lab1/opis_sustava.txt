Inicijalizacija baze
---------------------
Prilikom inicijalizacije sustava unosi se "master password" koji štiti cijelu bazu lozinki. 
On se enkriptira pomoću hash funkcije SHA256 kojom se dobiva heksadekadski hash te on dodatkom nastavka ".txt" tvori naziv baze lozinki 
(stvori se nova datoteka s tim imenom). Ako se pokuša inicijalizirati nova baza s istim master passwordom, sustav baca grešku. 
Moguće je inicijalizirati više baza s različitim master passwordima.

Pohrana parova: adresa, lozinka
--------------------------------
Prilikom pohrane adrese i lozinke potrebno je navesti i master password koji se ponovo hashira sa SHA256 i dodaje mu se nastavak ".txt" 
te se uspoređuje s već postojećim nazivom datoteke. Ukoliko se oni podudaraju znači da je korisnik upisao točan master password 
i uspješno prošao autentifikaciju. Tada se otvara baza lozinki i adresa se hashira pomoću SHA256 hash funkcije. Dobiveni heksadekadski oblik 
je fiksne duljine. Zatim se funkcijom za derivaciju ključa PBKDF2 generira 32-bajtni ključ koji se podijeli na dva 16-bajtna ključa. 
Za generiranje ključa koristi se master password i hashirana adresa. Prvi 16-bajtni ključ koristi se za simetričnu enkripciju zaporke pomoću Salsa20 
algoritma. Salsa20 prilikom enkripcije svaki puta generira slučajan broj koji se koriti samo jednom (nonce) koji spremam u varijablu iv (initial value). 
Iv je potreban za dekripciju te zato lozinku enkriptiram kao spoj iv-a i same šifrirane lozinke. Na kraju, kako bih osigurala integritet poruke, 
kriptiranu lozinku štitim HMAC-om kojeg generiram pomoću drugog 16-bajtnog ključa dobivenog derivacijom ključa. Konačna kriptirana lozinka 
spremljena u datoteku sastoji se od iv-a, originalne lozinke enkriptirane algoritmom Salsa20 te HMAC-a i kodirana je shemom za enkriptiranje base64.

Dohvaćanje lozinke za zadanu adresu
------------------------------------
Kako bi se dohvatila tražena lozinka potrebno je ponovo unijeti master password te se korisnika autentificira na isti način kao i prilikom 
pohrane parova: adresa, lozinka. Nakon toga hashira se adresa pomoću SHA256 i pretražuje datoteka dok se ne nađe podudaranje u hashevima. 
SHA256 za iste stringove uvijek daje isti hash pa je na taj način moguće pronaći podudaranje. Ako je tražena adresa pronađena u datoteci, 
u try-except bloku provjerava se integritet lozinke te se ona dekriptira. Derivacijom ključa ponovo nastanu dva ključa. Spremljena enkriptirana lozinka 
dekriptira se s base64 i podijeli se na MAC koji čini zadnjih 64 bajta i na enkriptiranu poruku koja se sastoji od iv-a (prvih 8 bajtova) i same enkriptirane lozinke. Zatim se lozinka dekriptira 
algoritmom Salsa20 koristeći prvi ključ i iv. Integritet se provjerava ponovnim generiranjem MAC-a enkriptiranom lozinkom i drugim ključem te 
verificiranjem MAC-a izdvojenog iz enkriptirane lozinke. Ukoliko je verifikacija uspješna, funkcija vraća lozinku. Inače funkcija vraća pogrešku.